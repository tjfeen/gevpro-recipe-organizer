

adaff


200 g chocoladebiscuitjes
20 g fijne kristalsuiker
70 g boter, gesmolten
springvorm van 20 cm Ø, ingevet, bodem bekleed met bakpapier
vulling
480 g roomkaas
160 g fijne kristalsuiker
160 ml zure room
3 middelgrote eieren
1 tl vanille-extract
40 g bloem, gezeefd
chocolade-zureroomglazuur
150 g pure chocolade, in stukjes
300 ml zure room
50 g witte-chocoladeschaafsel, afgeschaafd met een dunschiller

Instructies
Maal in een keukenmachine de koekjes met de suiker en een snuf zout tot een grof kruimelig mengsel en mix met draaiende motor de gesmolten boter erdoor. 
Zonderkeukenmachine: doe de koekjes in een plastic zak, verkruimel ze door er met een deegroller op te slaan, doe over in een kom en roer de boter erdoor.
Druk het koekmengsel gelijkmatig en stevig tegen de bodem van de springvorm. Zet 30 min. in de koelkast.
Verwarm de oven voor op 180°C.
Meng voor de vulling de roomkaas met de suiker en zure room in een grote kom tot eenglad mengsel. Klop de eieren om de beurt erdoor en voeg tegelijk met het laatste ei de vanille en bloem toe.
Schenk de vulling over de gekoelde koekjesbodem, zet de bakvorm op een bakplaat enbak de cheesecake 45-50 min. in de oven tot mooi goudbruin en langs de rand stevig maar in het midden nog een beetje wiebelig. Schakel de oven uit, zet de ovendeur op een kier en laat de cheesecake minstens 1 uur afkoelen in de oven om barsten te voorkomen.
Neem uit de oven, laat afkoelen tot kamertemperatuur en zet in de koelkast.
Doe de chocolade voor het glazuur in een hittebestendige kom en zet op een pan met zacht kokend water, zorg dat de bodem van de pan het water niet raakt. Laat smelten onder af en toe roeren.
Schep de zure room kort door de gesmolten chocolade. Laat het glazuur enigszins afkoelen, maar niet stollen. Schenk het over de cheesecake en spreid het gelijkmatig uit met een spatel.
Laat 45-60 min. opstijven in de koelkast. Strooi vlak voor serveren het witte chocoladeschaafsel erover.
